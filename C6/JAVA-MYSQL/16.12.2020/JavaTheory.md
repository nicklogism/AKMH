**Constructor**<br>
O constructor είναι μία member function που έχει πάντα το ίδιο όνομα με το class. Ο constructor *ΔΕΝ ΕΧΕΙ ΤΥΠΟ και ΔΕΝ ΕΙΝΑΙ ΤΥΠΟΥ VOID*. O constructor χρησιμοποιείται ΜΟΝΟ κατά την διάρκεια της δημιουργίας του αντικειμένου.<br>
Στην περίπτωση που το όνομα της παραμέτρου του constructor είναι το ίδιο με το όνομα του data member, τότε για να τα ξεχωρίσουμε πρέπει να χρησιμοποιήσουμε τον `this pointer`. Ο `this pointer` δείχνει πάντα στο data member του class, (και γενικότερα στα στοιχεία του class) και όχι στο εσωτερικό στοιχείο της member function στην οποία βρίσκεται.

**ENCAPSULATION**
Στον προγραμματισμό υπάρχουν δύο σχολές. Η μία είναι να χρησιμοποιούμε τα πάντα σαν public, και να είναι απόλυτα προσβάσιμα από όλα τα στοιχεία του προγράμματός μας. Η δεύτερη σχολή υποστηρίζει τον περιορισμό της έκθεσης των data members ενός αντικειμένου, κάνοντας τα data members private, και την πρόσβαση σε αυτά (για να τα βλέπουμε ή να τα αλλάζουμε) μέσω ενδιαμέσων member functions οι οποίες στην C++ ονομάζονται accessor functions (σε άλλες γλώσσες ονομάζονται απλά setters και getters). Η τεχνική αυτή της απόκρυψης των Data members ονομάζεται Encapsulation. 

**Accessor functions**<br> 
Οι accessor functions συνήθως (από σύμβαση) έχουν συγκεκριμένα ονόματα. Οι functions που βάζουν τιμή σε ένα data member, έχουν την λέξη set και το όνομα του data member (π.χ. setDim1). Είναι πάντα void functions και έχουν σαν παράμετρο μία μεταβλητή ίδιου τύπου με το data member στο οποίο θα βάλουν τιμή. Φυσικά μέσα στο σώμα της function γίνεται η ανάθεση, η οποία είναι συνήθως η ίδια με τον constructor. Οι functions που επιστρέφουν την τιμή ενός data member, έχουν την λέξη get και το όνομα του data member (π.χ. getDim1). Είναι πάντα data type functions, και δεν έχουν παράμετρο, αλλά επιστρέφουν πάντα την τιμή της αντίστοιχης μεταβλητής (είναι του ίδιου τύπου). Στο σώμα τους, έχουν ένα απλό return το data member.